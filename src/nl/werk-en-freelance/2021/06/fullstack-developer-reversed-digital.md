---
title: Vacature Fullstack Developer bij Reversed Digital (Utrecht)
date: 2021-06-09
layout: jobs-single.liquid
author: Bernard Nijenhuis
backgroundcolor: skyblue
summary:
---

![[Reversed Digital](https://reverseddigital.com/)](/_img/werkgevers/reversed-digital.png)

# Even voorstellen

Hi, wij zijn Reversed Digital: een digitaal bureau uit Utrecht. Op steenworp afstand van Utrecht Centraal bevindt zich ons creatieve en bruisende hoofdkantoor. We zijn een gepassioneerd team van strategen, designers en developers die de kloof tussen creatief en digitaal overbruggen. Samen met klanten en partners in alle soorten en maten maken we apps, platforms en digitale tools die problemen van vandaag en morgen oplossen. Daarnaast hebben we ook een aantal startups. Zo werken we nu aan een nieuw energiebedrijf (Frank Energie) en een live streaming platform.

We werken met (nieuwe) technieken als React en React Native, GraphQL, Typescript, Prisma en Cypress, maar springen niet op elke hype-train als we niet zeker weten dat het ons werk beter of makkelijker maakt. We kijken als team voortdurend hoe we kunnen verbeteren.

# Interesse gewekt?

We zoeken een fullstack developer die ons niet alleen helpt om design om te zetten in digitale producten, maar ook actief mee wil denken over de interactie en het gebruik van de producten die we maken. We vinden het heel belangrijk dat we doorlopend nieuwe dingen leren en beter worden. We hebben de afgelopen jaren gemerkt dat de beste producten ontstaan door goede samenwerking. Daarom zoeken wij een echte teamspeler.

Om ons te overtuigen heb je een mooi portfolio met je beste werk. Je weet design te vertalen naar fijne interacties en schrijft cleane en goed leesbare code zowel aan de front- als de backend. Je wil graag nieuwe dingen leren en bent op de hoogte van de laatste ontwikkelingen. Talent en vakinhoudelijke kennis zijn belangrijk maar we vinden het minstens even belangrijk dat je in het team past. Humor en leergierigheid staan bij ons hoog in het vaandel.

# Ook belangrijk

Naast het werk vinden wij ontspanning heel belangrijk. â€˜s Middags lunchen we samen en maken een wandeling of spelen een potje FIFA of tafeltennis. Elke maand (zonder corona) organiseren we een innovatiedag, waarop we met z'n allen werken aan nieuwe ideeÃ«n of technieken en afsluiten met een hapje eten en een leuke activiteit. Daarnaast organiseren we elk jaar een Reversed wintersport.

# Jij bent een developer die:

- ondernemend is en er 100% voor wil gaan
- zelfstandig werkt
- goed kan schakelen met opdrachtgevers en verantwoordelijkheid neemt voor zijn projecten
- mee wil groeien met Reversed
- ruime ervaring heeft met React, React Native en Typescript
- ervaring heeft met Node.JS en GraphQL
- goed feedback kan ontvangen en geven (we waarderen eerlijkheid)

# Wij bieden jou:

- een marktconform salaris
- een super leuke en informele sfeer
- een sterk design-gedreven team
- interessante projecten en veel direct contact met opdrachtgevers
- veel vrijheid en verantwoordelijkheid in je werkzaamheden
- veel mogelijkheden om te leren
- een fantastische wintersport
- gezellige VrijMiBo's
- mogelijkheid om deels remote te werken

# Meer weten?

Check ons [portfolio](https://reverseddigital.com/#cases) of neem contact op met Corjen Moll via <corjen@reverseddigital.com> of 06-29419131.

# Weet je voldoende?

[ðŸ‘‰Solliciteer direct!ðŸ‘ˆ](mailto:corjen@reversddigital.com?subject=Sollicitatie%20Fullstack%20Developer)
