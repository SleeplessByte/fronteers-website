---
title: Vacature WordPress developer bij Stuurlui (Utrecht)
date: 2021-07-01
layout: jobs-single.liquid
author: Bernard Nijenhuis
backgroundcolor: skyblue
summary: Ben jij een gemotiveerde, creatieve WordPress developer die niets liever wil dan de allerbeste, snelste, mooiste maatwerk WordPress websites bouwen? Dan komen we graag met je in contact.
---

![[Stuurlui](https://stuurlui.nl/)](/_img/werkgevers/stuurlui.png)

Ben jij een gemotiveerde, creatieve WordPress developer die niets liever wil dan de allerbeste, snelste, mooiste maatwerk WordPress websites bouwen? Dan komen we graag met je in contact.

Wij zijn Stuurlui. Een fullservice WordPress bureau in Utrecht. Wij ontwerpen, bouwen en onderhouden maatwerk WordPress websites. Stuurlui bestaat uit een [ervaren team van 21 bemanningsleden](https://stuurlui.nl/onze-bemanning/). We zijn klein genoeg om snel te schakelen en persoonlijk contact te hebben en groot genoeg om specialisten op ieder gebied in huis te hebben.

# Jouw werk

Als WordPress developer bij Stuurlui werk je in teamverband met projectmanagers, strategen, designers en andere developers. Bij ons klik je geen WordPress thema’s in elkaar, wij bouwen duurzame, schaalbare WordPress websites, webshops, platformen en mijn-omgevingen voor klanten met hoge eisen.

Je bent eindverantwoordelijk voor je eigen projecten. Je start ongeveer 2 nieuwe projecten per maand. Je wisselt je eigen projecten af met standby diensten waarin je onze eerstelijns support ondersteunt. Kom je ergens niet helemaal uit? Dan heb je altijd je collega’s en onze lead developer Huub om mee te sparren. Daarnaast investeren we structureel in de kennis van onze developers door middel van code reviews en kennissessies.

Je bent in goed gezelschap: bij Stuurlui werken 8 andere developers waar je kennis mee kunt delen. Geen opdracht die we doen is hetzelfde dus geen dag op kantoor is hetzelfde. We werken met een vaste [stack](https://stuurlui.nl/stack/). De meeste tools zul je kennen, de andere gaan we je leren.

Gemiddeld werken onze WordPress developers 1-3 dagen per week op kantoor en de rest werken ze vanuit huis. We voorzien dat dit zo zal blijven als de maatregelen van de overheid volledig werken op kantoor weer toelaten.

# Wat wij zoeken:

- HBO werk- en denkniveau, ook autodidacten met aantoonbare ervaring zijn welkom (een papiertje zegt niet alles);
- Minimaal 3 jaar werkervaring in een soortgelijke functie;
- Kennis van veelgebruikte WordPress plugins als ACF, Gravity forms en Woocommerce is een enorme pre!;
- Ervaring met PHP, MySQL, HTML(5), CSS(3), JavaScript, jQuery;
- Kennis van Git;
- Je kunt planmatig, secuur en gestructureerd werken;
- Je bent flexibel, zelfstandig en je hebt verantwoordelijkheidsgevoel.

# Goed om te weten:

- We zitten in Utrecht;
- We doen aan pensioenen en verzekeringen enzo;
- Je krijgt veel verantwoordelijkheid en zelfstandigheid;
- Je krijgt de mogelijkheid om jezelf te ontwikkelen d.m.v. opleidingen;
- Je komt te werken in een jong, informeel en gedreven team. De gemiddelde leeftijd van het team is 30.6 jaar;
- Je krijgt de ruimte om mee te denken over de verbetering van de werkprocessen om daarmee Stuurlui naar een hoger niveau te tillen;
- Naast werken gaan we vaak met het team: sporten, borrelen, naar festivals… etc.
- De mogelijkheid om elke maandag mee te doen met small group training.

# Ben je benieuwd of Stuurlui het bureau is voor jou?

- Bekijk onze [Stack](https://stuurlui.nl/over-ons/stack/). Dit zijn de tools die wij inzetten om (interne) processen te stroomlijnen.
- Bekijk of jij je herkent in de [kernwaarden](https://stuurlui.nl/kernwaarden-stuurlui-online-marketing/) van Stuurlui
- Struin door onze [Instagram pagina](https://www.instagram.com/stuurlui) om een beeld te krijgen van de werkvloer

# Secundaire arbeidsvoorwaarden:

- Werk vanuit huis mogelijkheden
- Vakantiegeld
- Lunchkorting
- Pensioen
- Vrijdagmiddagborrel
- Reiskostenvergoeding
- Budget voor professionele ontwikkeling

# Interesse?

Solliciteer dan nu op deze vacature en stuur je C.V. en een korte motivatie aan <werkenbij@stuurlui.nl>.

_Freelancers en recruiters zoeken we niet!_
