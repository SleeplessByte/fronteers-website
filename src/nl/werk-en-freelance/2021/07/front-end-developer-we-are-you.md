---
title: Vacature Front-end developer bij We are you (Rotterdam)
date: 2021-07-06
layout: jobs-single.liquid
author: Bernard Nijenhuis
backgroundcolor: skyblue
summary: Als front-end developer bij We are you Rotterdam werk je niet voor, maar mét klanten als Eneco, Van Lanschot of De Goudse verzekeringen om het beste neer te zetten.
---

![[We are you](https://www.weareyou.com/nl)](/_img/werkgevers/weareyou.png)

Als front-end developer bij We are you Rotterdam werk je niet voor, maar mét klanten als Eneco, Van Lanschot of De Goudse verzekeringen om het beste neer te zetten. Samen met je team realiseer je slimme oplossingen, met name in React, die bepalend zijn voor de business van onze klanten. En die het leven van de eindgebruikers makkelijker maken.

Als creatieve front-ender lever je graag een bijdrage aan de kwaliteit, snelheid en schaalbaarheid. Je kijkt verder dan die ene component. Je helpt je collega’s graag groeien en bent niet bang om te presenteren waar jij trots op bent. Daarna staat er natuurlijk een koud biertje klaar en sluiten we de week vaak samen gezellig af.

### In een zelfsturend team

Elke dag werk je samen met strategen, designers, UX designers, backend developers, datamarketeers, informatieanalisten, etc. aan een zo relevant en persoonlijk mogelijke gebruikerservaring. Dit doe je in een zelfsturend scrumteam. Geen baas dus die zegt wat je moet doen, maar eigen verantwoordelijkheid nemen en met je team beslissingen maken. En dat alles in nauwe samenwerking met de klant.

### Van begin tot eind betrokken

Van begin tot eind blijf je bij alle aspecten van een project betrokken. Jij bent dé schakel tussen design, interactie en implementatie. Samen met je collega front-enders til je je werk naar een steeds hoger niveau en sta je voor de kwaliteit die we leveren. Van nature heb je oog voor detail. Alles gaat bij jou om het totaalplaatje.

### We vragen van je als front-end developer:

- ruime ervaring op front-end gebied
- ervaring met het ontwikkelen van web applicaties met Javascript (ES6, ES7), PostCSS/Sass, en React
- overkoepelende visie op het platform van je klanten
- een kritische blik op jezelf en je werk
- beheersing van de Nederlandse taal _(Dutch speaking)_

### Wat kan je van ons verwachten?

- korte lijnen en een open, directe en nuchtere cultuur
- pensioenregeling
- veel ruimte om te groeien en jezelf te ontwikkelen (cursussen, trainingen en experimenteren met nieuwe technieken)
- 28 vakantiedagen
- flexibele werktijden; deze stem je af met je team
- NS Business Card (1e klas)
- elke dag een uitgebreide lunch op kantoor, zodra het weer kan
- 69 slimme mensen bij We are you Rotterdam, waar je iedere dag van leert
- 1400 inspirerende collega’s bij Intracto Group, waar we sinds eind vorig jaar onderdeel van zijn.

En dat niet alleen. We bieden je ook een werkomgeving waarin vertrouwen, trots en plezier voorop staan. Ofwel een officiële Great Place to Work: <https://www.weareyou.com/nl/blogs/great-place-to-work>

### Enthousiast?

Wacht dan niet langer en solliciteer nu. Heb je nog inhoudelijke vragen over deze vacature? Je toekomstige collega's beantwoorden met plezier je vragen. Bel naar +31 10 212 51 01 of mail naar onze Office collega Diana Baan via <diana.baan@weareyou.com>.

Solliciteer je liever via je recruiter? Ook geen probleem, zolang deze recruiter jou echt persoonlijk kent. Geef zijn of haar contactgegevens aan ons door via <diana.baan@weareyou.com> of vraag je recruiter om ons te mailen.

### Hoe verder: de selectie

Eerst maak je kennis met onze managing director en een van je vakgenoten, afhankelijk van wie er op dat moment kan. Na dat gesprek bepalen we het vervolg: bijvoorbeeld een halve dag meekijken met een team of een tweede gesprek. Als we dan allebei enthousiast zijn, ontvang je binnen twee dagen een contractaanbod.

Heb je nog vragen over de selectieprocedure? Schakel dan met Diana via <diana.baan@weareyou.com>.
