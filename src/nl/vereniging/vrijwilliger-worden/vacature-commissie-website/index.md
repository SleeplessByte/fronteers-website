---
title: Vacature commissie Website
heroSlogan: ''
---

Na tien jaar wil Fronteers een nieuwe website. Wil jij als vrijwilliger meehelpen in een nieuw op te richten websitecommissie?

Het gaat niet om het bouwen zelf, maar om het opstellen van eisen en wensen waaraan de website moet voldoen en vervolgens het uitzoeken van een of meer partijen die het ontwerp en de technische uitvoering op zich nemen. De uitvoering begeleid je tot de oplevering van de site. Je krijgt ondersteuning van het bestuur en de marketingcommissie.

Voor deze websitecommissie zoeken we minimaal drie vrijwilligers. Laat ons weten als je mee wilt doen.

### Wat verwachten we van onze vrijwilligers?

Als vrijwilliger bij Fronteers ben je onderdeel van een actieve, jonge vereniging. De leukste manier om te netwerken en nieuwe vaardigheden op te doen!

- Commitment van in ieder geval een jaar om je maximaal 2 uur per week in te zetten voor de vereniging - Een maand of twee meekijken is geen probleem
- Teamplayers die van aanpakken weten (of het durven aan te geven als ze daar hulp bij nodig hebben!)
- Een kritische blik; zie je dingen die we beter kunnen doen of leuker/mooier zouden kunnen maken als vereniging? We horen het graag!

### Interesse?

Lijkt het je leuk om deze commissie te versterken? Neem dan contact met ons op via een e-mail naar [bestuur@fronteers.nl](mailto:bestuur@fronteers.nl)!
