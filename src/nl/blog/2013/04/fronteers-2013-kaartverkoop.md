---
title: 'Fronteers 2013 kaartverkoop start op 25 april'
date: 2013-04-22
author: Commissie congres
categories:
  - Congres
---

Op 10 en 11 oktober 2013 gaat het Fronteers-congres weer plaatsvinden, wederom in Pathé Tuschinski in Amsterdam. Op donderdag 25 april om 12:00 uur Nederlandse tijd gaat de kaartverkoop van start.

Net als in voorgaande jaren is er een beperkt aantal early bird kaarten dat verkocht wordt voor de reguliere kaartverkoop van start gaat. De kaartprijzen zijn niet veranderd ten opzichte van vorig jaar. _Voor de early bird kaarten geldt dit jaar wel: op=op, wees er dus snel bij._

Fronteers 2013 early bird kaartje (exclusief 21% btw)
Fronteersleden €200
Niet-leden €275

Fronteers 2013 regulier kaartje (exclusief 21% btw)
Fronteersleden €275
Niet-leden €350

# Ledenkorting

Wie op dit moment Fronteerslid is (vóór 22-04-2013) kan zijn of haar kaartje met korting kopen. Je hebt daarvoor _de kortingslink nodig uit de Fronteers-nieuwsbrief_, die rond de start van de kaartverkoop wordt verstuurd. Heb je donderdag aan het eind van de dag nog niets ontvangen? Controleer dan je spam folder. Als je daar ook niets vindt, [mail ons dan](mailto:congres@fronteers.nl).

# Programma

Sprekers worden bekend gemaakt zodra de early bird kaarten zijn uitverkocht. Wel kunnen we vast een tipje van de sluier oplichten. We hebben een breed programma, met toffe sprekers over onder andere modulaire CSS, ECMAScript 6, responsive images en front-end performance. We doen ons uiterste best om Fronteers 2013 net zo goed, en misschien nog wel een beetje beter te maken dan voorgaande jaren!

Update:

![[Buy tickets (you will be sent to Paydro)](https://fronteers.paydro.net)](/_img/congres/2012/graphics/buttons/buy.png)
