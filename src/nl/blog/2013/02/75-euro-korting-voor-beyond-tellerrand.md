---
title: '75 euro korting voor Beyond Tellerrand'
date: 2013-02-22
author: Charis Rooda
categories:
  - Ledenkorting
---

Dit jaar vindt [Beyond Tellerrand](http://2013.beyondtellerrand.com) plaats op 27 en 28 mei, net over de grens in Düsseldorf. Als Fronteerslid krijg je € 74,70 korting op de ticketprijs van € 249,-.

Beyond Tellerrand is een kwalitatief hoogstaand congres dat zich focust op design, user interactie en natuurlijk front-end. Het congres vindt plaats op maandag en dinsdag, de woensdag is gereserveerd voor [twee workshops](http://2013.beyondtellerrand.com/workshops) van Brad Frost en Aaron Gustafson.

Afgelopen jaar werd Beyond Tellerrand in november georganiseerd, dit jaar is het evenement verplaatst naar eind mei en vindt het wederom plaats in het sfeervolle Capitol Theater. Onder andere Josh Brewer, Elliot Jay Stocks, Mandy Brown en James Victoire hebben hun komst al bevestigd. De komende maanden zal het aantal sprekers tot 16 worden uitgebreid.

Wil je gebruikmaken van de € 74,70 korting en ben je Fronteers-lid, vraag dan een kortingscode aan. Er zijn 20 kortingscodes beschikbaar. Je kunt mailen naar <ledenadministratie@fronteers.nl>.
