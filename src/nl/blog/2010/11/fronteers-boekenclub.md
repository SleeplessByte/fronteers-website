---
title: 'Fronteers boekenclub?'
date: 2010-11-08
author: Wim van Iersel
categories:
  - Vereniging
---

Tijdens het congres is in de wandelgangen het idee ontstaan om een inkoopactie te starten voor het nieuwe boek van Andy Clarke, [Hardboiled Web Design](http://hardboiledwebdesign.com/). Voordat we er echt werk van gaan maken uit te zoeken hoe we dit het best kunnen opzetten (en of het concept herbruikbaar gaat zijn voor andere boeken waar Fronteersleden mogelijkerwijs in geïnteresseerd zouden zijn) willen we graag van jullie weten hoeveel mensen hier überhaupt interesse in hebben.

Verder hebben we al een aantal concrete ideeën waar we graag van horen of jullie dat zien zitten:

- Paperback of Hardcover;
- Extra korting voor leden van Fronteers;
- Distributie via de meetings van Fronteers om te besparen op verzendkosten.

Laat hieronder je mening horen over dit iniatief en dan gaan we op korte termijn bekijken wat er mogelijk is. Happy reading!
