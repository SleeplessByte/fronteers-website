---
title: 'Artikel in NRC'
date: 2010-10-10
author: Peter-Paul Koch
categories:
  - Browsers
  - Congres
---

Op dinsdag 5 oktober [werd](http://www.readwriteweb.com/archives/internet_explorer_drops_below_50_market_share_worl.php) [bekend](http://www.zeldman.com/2010/10/07/no-comment/) dat Internet Explorer wereldwijd tot onder de 50% martkaandeel is gezakt — als we althans [StatCounter](http://gs.statcounter.com) mogen geloven (wat ikzelf op dit moment doe). ([In Nederland](http://gs.statcounter.com/#browser-NL-monthly-200809-201010) is dat aandeel overigens nog 64%.)

[Marc Hijink](http://nl.linkedin.com/in/march) van [NRC Handelsblad](http://nrc.nl) pikte dit nieuwtje op, zag in dat hij achtergrondinformatie miste, ging naar [Fronteers 2010](/congres/2010) en schoot daar de keynote spreker van dag 1, [Jeremy Keith](http://adactio.com), aan voor nadere uitleg.

Jeremy kweet zich overtuigend van zijn taak en het resultaat is een uiterst helder stuk in het NRC van zaterdag 9 oktober, waar de browsersituatie correct in staat beschreven, alle vijf browsers behandeld worden, en ook aandacht wordt besteed aan progressive enhancement op mobiel en de videoformaatoorlog. Ook Fronteers wordt expliciet genoemd.

Voor zover ik weet is dit de eerste keer dat de ideeën van webontwikkelaars zo veel aandacht krijgen in de Nederlandse pers.

Jammer blijft natuurlijk dat het artikel online niet te vinden is. Oude media, zullen we maar zeggen. Gelukkig is er wel een [scan](http://cl.ly/1d8f6b531a10e8b7e665) beschikbaar.

Mocht iemand zich geroepen voelen het in het Engels te vertalen, dan zou Jeremy daar blij mee zijn.
