---
title: "'Fronteers 2010: nog maar twee maanden! En nu al 300 aanmeldingen!'"
date: 2010-08-02
author: Congres Commissie
categories:
  - Congres
---

Over twee maanden, op 5, 6, 7 en 8 oktober, zal [Fronteers 2010](/congres/2010) plaatsvinden in [Pathé Tuschinski in Amsterdam](/congres/2010/venue). Ondertussen hebben we [300 bezoekers](/congres/2010/attendees) op de teller staan: een evenaring van het aantal van [vorig jaar](/congres/2009/attendees) en bijna twee keer zoveel sinds onze [vorige aankondiging](/blog/2010/06/fronteers-2010-einde-early-bird). Vandaag komen we aanzetten met twee nieuwe sprekers en maken we de eerste sessies bekend.

# Sprekers

_[Jake Archibald](/congres/2010/speakers#jake-archibald)_, een van de grappigste sprekers die toevallig ook nog eens veel verstand heeft van JavaScript, zal ons komen vertellen hoe je herbruikbare JavaScript opzet. Als front-end developer bij de BBC en mede-auteur van de [Glow Javascript Library](http://www.bbc.co.uk/glow/) heeft hij hier een duidelijke mening over.

_[Stoyan Stefanov](/congres/2010/speakers#stoyan-stefanov)_ zal ons op de hoogte brengen van de laatste stand van zaken rondom client-side performance, een onderwerp dat nog steeds erg relevant is.

De komende tijd hebben jullie nog _vier_ sprekers van ons te goed. Je kunt onderwerpen verwachten als geavanceerde CSS, JavaScript voor beginners, HTML5 awesomeness en een pleidooi over waarom wij front-enders het mooiste beroep ter wereld hebben.

# Sessies

De [eerste vier onderwerpen](/congres/2010/sessions) zijn zojuist ook online gezet: _The Design of HTML5_, _High Performance JavaScript_, _Vector Graphics for the Web_ en _Reusable Code, for good or for awesome!_. De overige sessies zullen in de komende tijd online worden gezet, zodra we de details ontvangen van onze sprekers.

# Sponsoring

We zijn nog steeds op zoek naar [enkele sponsoren](/congres/2010/sponsorships). Mocht je geïnteresseerd zijn of nog steeds vinden dat je baas hier écht bij moet zijn, [laat het ons dan weten](/congres/2010/contact) en je gaat als VIP mee naar het sprekersdiner op woensdag.

# Volg ons op Twitter

Via [@FronteersConf](https://twitter.com/FronteersConf) proberen we iedereen op de hoogte te houden van lopende zaken. Heb je vragen of opmerkingen? Laat dan wat van je horen!

# Tot in oktober!

[Edwin](https://twitter.com/edwinm), [Kilian](https://twitter.com/kilianvalkhof), [Krijn](https://twitter.com/krijnhoetmer), [Peter](https://twitter.com/pesla) en [Vasilis](https://twitter.com/vasilis)
