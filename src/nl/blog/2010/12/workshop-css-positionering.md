---
title: 'Workshop CSS Positionering op 20 januari'
date: 2010-12-21
author: Matijs Brinkhuis
categories:
  - Styling
  - Workshops
---

Wil je het jaar goed beginnen of je CSS kennis weer eens bijspijkeren? Dan is dit je kans! Op donderdag 20 januari 2011 geeft PPK zijn [cursus CSS Positionering](/cursussen/css-positionering-peter-paul-koch). De cursus zal worden gegeven bij Seats2Meet in Utrecht op minder dan een steenworp afstand van station Utrecht Centraal.

Na een jaartje van stilte op cursusgebied beginnen we 2011 goed met een cursus CSS Positionering. De cursus zal gegeven worden door PPK bij Seats2Meet in Utrecht. Het is even afwachten hoe een en ander gaat bevallen bij Seats2Meet maar in principe willen we hier vanwege de centrale ligging en de beschikbare faciliteiten, ons vaste cursushonk van maken.

De cursus is open voor zowel leden als niet-leden. Voor [leden](/leden) bedragen de kosten €50,- en niet-leden betalen €100,- Het maximale aantal deelnemers is 12 zodat enige persoonlijke aandacht gegarandeerd kan worden. Voor dit bedrag krijg je een volledig verzorgde cursusdag van 10:00u tot 17:00u inclusief een uitgebreide lunch. Wees er daarom snel bij en [meld je aan](/workshops/css-positionering-peter-paul-koch).

Het is de bedoeling om vanaf nu elke paar maanden, of vaker als daar behoefte aan is, een workshop te geven. Dit hangt uiteraard ook af van de beschikbaarheid van [trainers](/workshops/voor-trainers).
Voor begin 2011 hebben we in elk geval een workshop JavaScript in het verschiet. Aangezien niet iedereen JavaScript kent op hetzelfde niveau zal deze waarschijnlijk gegeven worden in een beginners, gevorderden en expert vorm. Met welke we zullen beginnen, weten we nog niet precies.
