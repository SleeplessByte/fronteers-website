---
title: 'Win een gratis kaartje voor ColdFront, 3 september 2015 in Kopenhagen'
date: 2015-06-13
author: Hidde de Vries
categories:
  - Ledenkorting
---

De organisatie van het [ColdFront-congres](http://coldfrontconf.com) in Copenhagen heeft ons twee (!) kaartjes gegeven om te verloten onder Fronteers-leden. Dit congres houdt dit jaar zijn tweede editie, met sprekers als Jeremy Keith, Lea Verou en Vitaly Friedman.

Kaartjes kosten 2000 DKK + btw, en zijn inclusief licht ontbijt, lunch en wat te drinken op de congresdag. Op de dag voor het congres is er ook een workshop van Vitaly Friedman (Smashing Magazine), waarvoor los kaartjes worden verkocht.

Het enige wat je hoeft te doen om te winnen, is reageren op deze blogpost. We zullen over twee weken (26 juni) willekeurig twee winnaars trekken uit de reacties.

# Niet gewonnen? Profiteer van korting.

Naast de twee gratis kaartjes hebben we ook korting bedongen: Fronteers-leden krijgen 30% korting op de toegangsprijs van dit congres. Om van je korting gebruik te maken, neem je contact op met de [ledenadministratie](/contact).

Zoals altijd geldt deze actie voor wie voor vandaag lid was van Fronteers.
