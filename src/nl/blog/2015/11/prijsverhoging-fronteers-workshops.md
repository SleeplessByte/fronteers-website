---
title: 'Prijsverhoging Fronteers workshops'
date: 2015-11-25
author: Michael Hastrich
categories:
  - Vereniging
  - Workshops
---

De workshopcommissie heeft, in overleg met het bestuur, besloten de prijzen voor de workshops voor zowel leden als niet-leden te verhogen.

De prijs van een workshop gaat voor leden van €100 naar €150 exclusief btw en voor niet-leden van €200 naar €250 exclusief btw. Ook de prijs van een combi (workshop en gelijk lid worden) wordt €250 exclusief btw. De vergoeding voor de trainer gaat van €500 (exclusief btw) naar €1000 per gegeven training.

Voor deze verhoging zijn een tweetal redenen. Ten eerste geven veel trainers van Fronteers deze workshops ook onder hun eigen vlag, vaak tegen een hoger tarief. Daardoor werden ze hun eigen concurrent wanneer ze dezelfde workshop bij Fronteers gaven. Door de prijzen van de Fronteers workshops meer marktconform te maken verwachten we dat dit niet langer een probleem zal zijn.

Ten tweede kunnen we hierdoor de trainers een ruimere vergoeding per training geven, waardoor het voor meer trainers de moeite waard wordt een workshop bij Fronteers te geven. Waardoor we hopelijk een nog breder en veelzijdiger aanbod van workshops krijgen.

De prijsverhoging gaat per 1 januari 2016 in en geldt alleen voor de reguliere workshops. Voor de workshops die gegeven worden voorafgaande aan het congres gelden bovengenoemde prijzen niet.
