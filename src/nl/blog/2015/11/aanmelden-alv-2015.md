---
title: 'Meld je nu aan voor de ALV 2015'
date: 2015-11-25
author: bestuur
categories:
  - Leden
  - Vereniging
---

Op donderdagavond 3 december houden we onze jaarlijkse algemene ledenvergadering (ALV). Alle leden zijn hiervoor van harte uitgenodigd. De locatie van de ALV is Zalencentrum Se7en (toegang via [Restaurant Se7en](http://www.sevenutrecht.nl/)), ongeveer vijf minuten lopen vanaf Utrecht CS (Mariaplaats 7).

We beginnen om 19:00 uur en verwachten met een strakke planning ruim binnen de drie uur af te ronden en gezellig te gaan napraten. Voor de mensen die van ver komen regelen we een broodmaaltijd, welke vanaf 18:30 beschikbaar zal zijn. Geef bij je aanmelding even aan als je hier gebruik van wilt maken.

De agenda voor de avond is als volgt:

1. Welkom en opening door de voorzitter
2. Besluiten eerdere ALV’s
3. Toelichting commissies
4. Belangenafweging kaartverkoop congres
5. Rapportage kascommissie 2014
6. Jaarstukken 2014 / Financiën 2015 / Begroting 2016
7. Kascommissieverkiezing
8. Aftreden Matijs en Roy, bestuursverkiezing
9. Rondvraag
10. Afsluiting

Dit jaar treden Matijs Brinkhuis en Roy Tomeij af, en stellen zich niet opnieuw herkiesbaar. We bedanken hen voor hun jarenlange inzet, en hopen buiten het bestuur nog veel van ze te zien als actieve vrijwilligers. Arjan Eising treedt ook af, en stelt zich wel herkiesbaar. Tenslotte hebben we één aanmelding ontvangen voor een positie in het bestuur, van Thomas van Zuijlen. Hij presenteert zich hieronder. Thomas zal helaas niet op de ALV zelf aanwezig kunnen zijn, maar zal zijn kandidatuur via video (live danwel van tevoren opgenomen) verder toelichten. Mocht je prangende vragen hebben over zijn kandidatuur, dan kan je deze natuurlijk alvast via het reactieformulier op deze blogpost stellen.

> Dag Fronteers, ik heet Thomas en ik ben sinds 2009 lid van de vereniging. Af en toe doe ik een inleiding bij spreekavonden, en sinds 2013 ben ik actief in de organisatie van het congres. Vandaag stel ik me kandidaat als bestuurslid.

Ben je van plan te komen, dan vragen we je vriendelijk je hieronder hiervoor in te schrijven, zodat we een idee hebben van de te verwachten opkomst.
