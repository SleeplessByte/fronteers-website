---
title: 'Front-enders gezocht voor de Dutch Blockchain Hackathon'
date: 2017-01-23
author: Michael Hastrich
categories:
  - Bijeenkomsten
  - Vereniging
---

Van 10 t/m 12 februari wordt de [Dutch Blockchain Hackathon](https://blockchainhackathon.eu) in Groningen georganiseerd. Hier zullen 50 teams in 5 verschillende tracks proberen innovatieve oplossingen te bedenken voor diverse uitdagingen die door de organisatie zijn opgesteld.
[EBPI](https://www.ebpi.nl/), dat deelneemt met drie teams, is nog op zoek naar front-end developers om hun teams te versterken.

![](/_img/blog/2017/blockchainhackathon.jpg)

Johan Mastenbroek en Ralph Verhelst van EBPI zijn druk bezig met het samenstellen van de teams, bestaande uit mensen met diverse expertises. EBPI zal, zoals gezegd, met drie teams aan de hackathon deelnemen. De [tracks](https://blockchainhackathon.eu/tracks) waaraan zij zullen gaan deelnemen zijn:

- Reinventing Government
- International Trade & Entrepreneurship
- Future of Pensions

De specifieke “cases” binnen deze tracks zijn nog niet helemaal duidelijk, maar zullen waarschijnlijk binnenkort bekend worden.

Bij het samenstellen van de teams kwamen Johan en Ralph erachter dat ze onvoldoende front-end developers kennen om alle teams te voorzien van de benodigde expertise op dit vlak. And that’s where we come in!

## Waarom zou je mee doen?

Daarover kunnen we Johan en Ralph het beste zelf aan het woord laten.
“De Dutch Blockchain Hackathon is een zeer interessant evenement waar we met circa 50 andere (internationale) teams een begin maken met de oplossingen voor de zeer nabije toekomst!”

“Onze teams verzamelen donderdagavond in Groningen en zullen feestelijk van start gaan. De hackathon zelf begint vrijdag 10 februari en eindigt zondag 12 februari met een mooi feestje. Maandagmorgen zullen we het hotel in Groningen verlaten.”

“Het wordt een fantastische ervaring waar je niet alleen zelf veel van kunt leren, maar waarbij je ook je eigen kennis en ervaring kunt overdragen aan studenten en collega’s van andere organisaties.”

“De reis – we gaan lekker met de trein – en het verblijf worden voor je geregeld! We zouden graag in contact komen met front-enders, die een goede kennis van JavaScript hebben, om onze teams te versterken. Mensen die callback functies en promises snappen. Heb je daarnaast ook nog kennis van één, of meerdere, van de “grotere” JS-frameworks, als AngularJS, ReactJS of MeteorJS dan is dat helemaal mooi meegenomen.”

## Hoe meld je je aan?

Dus lijkt het je tof om een weekend lang samen te werken aan de cases, lekker te geeken aan de blockchain en je front-end expertise te delen? Mail dan naar [info@ebpi.nl](mailto:info@ebpi.nl) ter attentie van Johan en Ralph. Zij nemen dan weer contact met je op om een en ander verder te regelen.
