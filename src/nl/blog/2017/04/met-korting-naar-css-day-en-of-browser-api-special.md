---
title: 'Met korting naar CSS Day en/of Browser API Special'
date: 2017-04-14
author: Roy Tomeij
categories:
  - Ledenkorting
---

Op 15 en 16 juni organiseert WCA voor de vijfde keer CSS Day, dit jaar voorafgegaan door Browser API Special. Fronteers-leden kunnen hier naar toe met een korting van 25 euro (1 dag) of 50 euro (2 dagen).

Zoals al vijf jaar gebruikelijk is, zullen op[ CSS Day](https://cssday.nl/2017) topsprekers de voornaamste nieuwe ontwikkelingen in CSS bespreken. Onder andere zal Rachel Andrew de aanwezigen bijpraten over CSS Grid, dat thans daadwerkelijk wordt ondersteund, CSS-uitvinders Bert Bos en HÃ¥kon Wium Lie zullen spreken over wat ze anders zouden doen als ze CSS vandaag opnieuw mochten ontwerpen, Tab Atkins zal Houdini behandelen, en uitleggen waarom een vroeg-20e-eeuwse boeienkoning belangrijk is, en nog veel meer.

Tijdens de Browser API Special gaan de sprekers in op acht browser APIs, zoals WebVR door Ada Rose Edwards, Web Payments door Chris Wilson, en Animations door Rachel Nabors.

Fronteers-leden kunnen met 50 euro korting een kaart voor beide dagen kopen (500 euro ipv. 550), of met 25 euro korting een kaart voor Browser API Special (275 euro ipv. 300). De eendagskaarten voor CSS Day zijn reeds uitverkocht.

Mocht je gebruik willen maken van deze korting, [stuur dan een e-mail aan het bestuur](mailto:bestuur@lists.fronteers.nl). Zoals gebruikelijk geldt deze actie alleen voor leden die op dit moment al lid zijn.
