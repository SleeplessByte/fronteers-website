---
title: 'Kaartverkoop Fronteers 2011 van start'
date: 2011-03-30
author: Vasilis van Gemert
categories:
  - Congres
---

De kaartverkoop voor het [Fronteers Congres](http://fronteers.nl/congres/2011) op 6 en 7 oktober 2011 in Tuschinski in Amsterdam is begonnen, het belooft weer een topcongres te worden. De eerste 6 sprekers zijn inmiddels bekend: Alex Russell, Bruce Lawson, Chris Heilmann, Derek Featherstone, Lea Verou en Tab Atkins Jr. Dat is op zich al een [indrukwekkende line up](http://fronteers.nl/congres/2011/speakers) maar de komende maanden zullen we meer namen van sprekers bekendmaken.

Zoals altijd staat de prijs van het Fronteers congres niet echt in verhouding tot de kwaliteit en voor Fronteersleden is het een waar vriendenprijsje:

| Early-bird     | Prijs   |
| -------------- | ------- |
| Fronteersleden | € 200,- |
| Niet leden     | € 275,- |

| Normaal ticket | Prijs   |
| -------------- | ------- |
| Fronteersleden | € 300,- |
| Niet-leden     | € 375,- |

De early-bird periode is nu gestart en loopt tot eind juni. Fronteersleden kunnen [een kortingscode aanvragen](/congres/2011/contact). Korting voor leden geldt alleen voor mensen die inmiddels lid zijn, mensen die na 30 maart lid zijn geworden krijgen geen korting. Kaarten zijn te bestellen [via Paydro](http://fronteers.paydro.net/).
