---
title: 'Bijeenkomst op 31 maart in Hasselt'
date: 2011-03-09
author: Mathias Bynens
categories:
  - Bijeenkomsten
---

Op donderdag 31 maart 2011 is Fronteers te gast bij de Provinciale Hogeschool Limburg in Hasselt (jawel, in België!). Er worden twee presentaties voorzien. Eerst komt [Jochen Vandendriessche](http://joggink.be/) praten over het gebruik van Git in z’n workflow als front-end-ontwikkelaar; vervolgens zal [Jan “Bietekwiet” Moesen](http://jan.moesen.nu/) wat vertellen over automatisering van de browser met user scripts en bookmarklets en automatisering van ontwikkeling via de terminal.

# Het programma is als volgt:

- 18:00 ontvangst met broodjes en een drankje
- 19:00 Jochen Vandendriessche over _Git voor fronteers_
- 20:00 Jan Moesen over _het gebrek aan automatisering_
- 21:00 naborrelen

# Routebeschrijving

De Provinciale Hogeschool Limburg is gevestigd aan de Elfde Liniestraat 23a, 3500 Hasselt. Er is een plannetje beschikbaar op [de detailpagina van deze bijeenkomst](/bijeenkomsten/2011/phl).

# Kom jij ook?

Zoals altijd is deze bijeenkomst gratis toegankelijk voor zowel leden als niet-leden. Er is echter beperkt plaats, voor circa 55 mannen en vrouwen. [Geef je daarom op via het aanmeldformulier.](/bijeenkomsten/2011/phl#formulier-1) Vol is vol!
