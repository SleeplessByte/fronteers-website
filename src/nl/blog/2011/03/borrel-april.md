---
title: 'Fronteers borrel op 1 april in Amsterdam (echt waar)'
date: 2011-03-10
author: Vasilis van Gemert
categories:
  - Bijeenkomsten
---

Elke week weer diezelfde borrelpraat over koetjes en kalfjes, nooit eens een echt interessant gesprek. Kom op 1 april (echt waar) naar de enige echte Fronteers borrel waar je met vakgenoten gewoon kan praten over css-counters, closures, het nut van het `hgroup` element, waar je normale conversaties over YSlow en Page Speed kunt houden, waar mensen je gewoon begrijpen als je je frustratie uit over het feit dat Opera decimalen in procentuele breedtes compleet negeert.

De borrel wordt gehouden op 1 april in de [1e Klas Pub](http://www.nedlook.nl/restauranteersteklas/eersteklas/pub.html) op spoor 2b in Amsterdam Centraal Station (echt waar) vanaf een uur of 18:00. Het eerste biertje is op rekening van Fronteers. Mensen met een [Daily Nerd](http://dailynerd.nl/) t-shirt krijgen een gratis biertje van @vasilis.

De borrel is uiteraard toegankelijk voor zowel leden als niet-leden. Laat het even weten of je komt via een reactie hieronder.
