---
title: 'Met 50% korting naar BlackBerry DevCon'
date: 2011-12-13
author: Peter-Paul Koch
categories:
  - Ledenkorting
---

Op 7 en 8 februari wordt in de RAI te Amsterdam [BlackBerry DevCon Europe](http://www.blackberrydevcon.com/europe) gehouden, dat zich op het BlackBerry platform richt. Voor een congres van een mobiele speler wordt er ongebruikelijk veel aandacht aan het web besteed, en bovendien krijgt elke bezoeker een gratis BlackBerry PlayBook.

Fronteers biedt hierbij aan zijn leden 50% korting op de toegangsprijs aan. De early bird loopt op 23 december af. Registreer je je voor die tijd, dan betaal je niet 250 maar slechts 125 euro.

Er wordt voor interessante websessies gezorgd, al zijn de details bij het ter blogge gaan van dit bericht nog niet helemaal duidelijk. Ikzelf zal in elk geval iets doen.

Even een plug: de BlackBerry browser is, na Safari, de beste mobiele browser die er bestaat, en wat mij betreft zou elke webontwikkelaar er op moeten testen. Bezit van een PlayBook helpt hier natuurlijk behoorlijk bij. Er zijn niet buitengewoon veel apps, maar verder is het een prima tablet dat makkelijk dienst kan doen als test- en surfstation.

Wil je gebruik maken van deze aanbieding en ben je Fronteers-lid, dan kun je een kortingscode opvragen middels een mailtje naar <krijn@fronteers.nl>.
