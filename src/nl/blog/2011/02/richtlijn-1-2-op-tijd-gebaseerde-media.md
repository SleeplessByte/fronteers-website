---
title: 'WCAG 2.0: Richtlijn 1.2 Op tijd gebaseerde media'
date: 2011-02-06
author: Janita Top
categories:
  - Toegankelijkheid
  - Webrichtlijnen
---

Richtlijn 1.2 Op tijd gebaseerde media: Lever alternatieven voor op tijd gebaseerde media.

Als het aankomt op multimedia lijkt het al snel ingewikkeld te worden om aan [Richtlijn 1.2](http://www.w3.org/Translations/WCAG20-nl/#media-equiv) te voldoen: tekstbeschrijvingen, ondertitels, audio beschrijvingen... Het komt erop neer dat alles wat er te zien is, ook te horen moet zijn via aangeboden audio of in tekstvorm (zodat hulptechnologie ermee overweg kan), en dat alles wat er te horen is, ook te zien moet zijn, zoals bijvoorbeeld de beschrijvingen tussen de gesproken tekst door in de ondertiteling als 'er klinkt een harde schreeuw'.

Deze regels gelden voor vooraf opgenomen content op niveau A, vanaf niveau AA zijn er ook eisen wat betreft live content en gebarentaal.

Mijns inziens gaan de regels soms wel wat ver. Twee concrete voorbeelden:

Kun je van een (kleine) gemeente met weinig budget voor de website verwachten dat ze ondertitels gaan verzorgen bij een live uitzending van de raadsvergadering? Anders voldoen ze niet (meer) aan de webrichtlijnen niveau AA...

Als er op de homepage een geanimeerde Flash banner staat die een paar onderwerpen uitlicht die ook elders op de site in de html staan, moet de inhoud van de Flash banner dan ook nog in een alternatief worden aangeboden? Het lijkt mij dat als je er niks belangrijks door mist, dat dat dan niet nodig is.

Wat denken jullie? Zijn deze eisen gerechtvaardigd en uitvoerbaar?
