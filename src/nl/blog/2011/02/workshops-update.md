---
title: 'Fronteers Workshops, een update'
date: 2011-02-10
author: Matijs Brinkhuis
categories:
  - Commissies
  - Workshops
---

Zoals eenieder bijna niet kan zijn ontgaan is de commissie cursussen voortvarend van start gegaan in het nieuwe jaar. De eerste cursus, [CSS Positionering](/cursussen/css-positionering-peter-paul-koch) is inmiddels achter de rug en uit de korte evaluatie is gebleken dat de cursisten er unaniem zeer tevreden over waren.

De cursus sloot goed aan bij de verwachtingen die de cursisten erbij hadden. De lunch werd zeer goed ontvangen en ook Seats2Meet in Utrecht als locatie blijkt in goede aarde te vallen. De superlatieven waren niet van de lucht, met andere woorden voldoende motivatie om verder te gaan en ook de cursussen die dit jaar nog gegeven gaan worden tot een groot succes te maken.

Voor 8 maart staat de workshop [Adaptief Ontwikkelen](/workshops/adaptief-ontwikkelen-vasilis-van-gemert) gepland. Deze workshop zal gegeven worden door Vasilis van Gemert. De interesse voor deze workshop was dusdanig groot dat hij binnen een dag vol zat. We hebben echter goed nieuws voor degenen die hem graag hadden willen volgen maar achter het net gevist hebben; Vasilis wil deze workshop in mei graag nog een keer gaan geven. Een exacte datum voor deze workshop, evenals de JavaScript workshop die Peter van der Zee gaat geven, hebben we nog niet. Dus houdt de website en de Twitters daarom goed in de gaten.

Wil je zelf een workshop [geven](/workshops/voor-trainers) of is er een workshop die je zou willen [volgen](/workshops/voor-cursisten), laat het ons weten in de de reacties of via het [contactformulier](/contact).
