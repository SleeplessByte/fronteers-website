---
title: 'Ledenkorting voor masterclass Vue.js'
date: 2020-03-06
author: Anneke Sinnema
categories:
  - Ledenkorting
---

Op donderdag 14 en vrijdag 15 mei organiseert De Voorhoede een [Vue.js Masterclass](https://www.voorhoede.nl/nl/events/vue-masterclass-3/) in Amsterdam. Leden van Fronteers ontvangen 10% korting op deze Masterclass. In een tweedaagse workshop leer je alles wat je moet weten om een snelle en volwaardige web app te bouwen met Vue.

Vue.js (vuejs.org) is één van de populairste JavaScript frameworks om web apps mee te bouwen. En dat is logisch. Vue is toegankelijk omdat het dichtbij de webstandaarden blijft. Het is een compleet framework, met een groot ecosysteem dat je ondersteunt bij het bouwen van complete web apps.

In de tweedaagse workshop van de Voorhoede bouw je je 'eigen versie van Slack' met Vue. Van basisconcepten tot geavanceerde patronen en hoe je jouw Vue app naar productie krijgt.

# Dag 1 - Introductie in Vue:

De masterclass begint met de basisconcepten van Vue; werken met componenten, hun levensduur, eigenschappen, methodes en content slots; het managen van data en state; en animaties in Vue.

# Dag 2 - Gevorderd in Vue:

Je leert hoe je opschaalt en je Vue app inricht voor productie; met vue-cli, vue-router, single file components en smart vs dumb components; je leert state management met Vuex; maakt gebruik van async actions om APIs te koppelen; en leert over error handling en optimaliseren van je app.

# Praktisch

De masterclass zal gehouden worden op 14 & 15 mei en vindt in principe plaats op het kantoor van de Voorhoede op de Rijnsburgstraat 9 in Amsterdam. Mochten de huidige omstandigheden daar om vragen dan zullen we dit naar een online workshop aanpassen; de workshop gaat dus sowieso door! Fronteers-leden krijgen 10% korting op de prijs van de masterclass (zonder korting is deze €399 voor één dag, of €599 voor beide dagen). Bij de toegang zijn koffie, lunch, en een drankje na afloop inbegrepen. [Meer informatie is te vinden op de website van de masterclass](https://www.voorhoede.nl/nl/events/vue-masterclass-3/).

Mocht je gebruik willen maken van deze korting, [stuur dan een e-mail naar het bestuur](mailto:bestuur@fronteers.nl). Zoals gebruikelijk geldt deze actie alleen voor leden die op dit moment al lid zijn.
