---
title: 'Met korting naar Frontend United'
date: 2019-03-04
author: Josee Wouters
categories:
  - Ledenkorting
---

Op 17 en 18 mei vindt [Frontend United](https://www.frontendunited.org/) in Utrecht plaats. Onder de eerste sprekers bevinden zich helden als Jonathan Snook, Vitaly Friedman, Rachel Andrew, Jeremy Keith, Una Kravets, Lea Verou en Chris Lilley.

Leden van Fronteers krijgen 20% korting op de toch al betaalbare tickets. Het aanbod is geldig voor mensen die op dit moment al lid zijn. Door een [e-mail naar het bestuur](mailto:bestuur@lists.fronteers.nl) te sturen, kun je hier gebruik van maken. Je ontvangt dan een speciale link waar je je congrestickets kunt kopen.

Op de donderdag voor de conferentie (16 mei) zijn [workshops](https://www.frontendunited.org/workshops) te volgen, van ondermeer Vitaly Friedman, Rachel Andrew en Lea Verou. Je hoeft geen ticket te hebben voor de conferentie om een ticket voor de workshops te kopen.

Frontend United is een jaarlijks congres, volledig gerund door vrijwilligers, waarbij de developer centraal staat. Het doel is om front-end developers en designers van verschillende achtergronden bij elkaar te brengen om kennis, ervaringen en ideeÃ«n te delen.
