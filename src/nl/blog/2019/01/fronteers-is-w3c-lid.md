---
title: 'Fronteers is W3C lid'
date: 2019-01-30
author: Peter-Paul Koch
categories:
  - Vereniging
  - W3C
---

Vorige week is Fronteers dan eindelijk officieel lid van W3C geworden, en is Rachel Andrew officieel onze vertegenwoordiger geworden, zoals we hebben besloten op de laatste ALV.

Er waren wat bureaucratische hikjes, waardoor het allemaal iets langer heeft geduurd dan gedacht, maar we zijn er nu toch echt. Kijk voor de grap eens [hier op de W3C ledenlijst](https://www.w3.org/Consortium/Member/List#xF) of [op de CSS Working Group ledenlijst](https://www.w3.org/Style/CSS/members.en.php3). Staat cool, toch?

Fronteers is echter niet lid geworden omdat dat zo cool staat. We wilden zorgen dat front-end ontwikkelaars vertegenwoordigd worden in W3C - check. We wilden zorgen dat Rachel Andrew haar werk voort kan zetten - check. We willen op een of andere manier zorgen dat front-end ontwikkelaars wereldwijd zich meer betrokken gaan voelen bij het werk dat W3C doet - dit wordt een lange-termijnproject, dus nog geen check.

En wat willen we verder eigenlijk? Hoe gaan we front-enders wereldwijd meer betrekken? Willen we bepaalde CSS-ideeÃ«n sneller implementeren - of juist tegenhouden? Willen we een vinger in de pap en een vertegenwoordiger in de commissie voor meer dan alleen CSS?

Om deze en dergelijke vragen te bespreken, gaan we een serie meet-ups organiseren. De eerste daarvan staat al vast: [donderdag 7 februari te Amsterdam](https://www.meetup.com/Fronteers-NL/events/258152423/). Rachel zal een overzicht geven van haar werk bij W3C, en daarna gaan we in discussie over Fronteers en W3C, waarbij waarschijnlijk de bovenstaande vragen aan bod gaan komen.

Dus: schrijf je in. Of niet, maar denk dan in elk geval over de vragen na, en geef je antwoord in een comment of bij een latere meet-up.

In elk geval is dit hopelijk het begin van iets moois en goeds.
