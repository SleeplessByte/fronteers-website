---
title: '10% korting voor een serie masterclasses voor front-end developers'
date: 2014-05-15
author: Vasilis van Gemert
categories:
  - Ledenkorting
---

_LSG Career Center_ organiseert samen met Vasilis van Gemert een [serie masterclasses](http://www.lsgcareercenter.nl/trainingen/masterclass-frontend-development) met als doel meer front-end developers op weg te helpen naar een senior niveau. Fronteers-leden krijgen een korting van 10%. Deelnemers volgen om de paar weken een masterclass over een specifiek onderwerp, telkens gegeven door een expert op dat gebied. De serie gaat van start in september en wordt telkens gehouden in Utrecht.

Als je kijkt naar de [vacaturebank](https://fronteers.nl/vacaturebank) hier op de Fronteers-site dan zie je dat er steeds meer vraag is naar senior front-end developers. Er wordt steevast gevraagd om mensen die _of_ alles kunnen, of om mensen die op strategisch niveau mee kunnen denken en mee kunnen werken in een multidisciplinair team. En je ziet ook dat het erg lastig is om de juiste mensen te vinden voor deze functies. De senior developers die er zijn hebben vaak een prima baan en hebben dus geen behoefte aan iets anders. Of ze verdienen bakken met geld als drukke freelancer en hebben helemaal geen behoefte aan een baas. Allemaal tekenen van een tekort. Deze serie masterclasses is bedoeld om meer mensen op weg te helpen naar dat senior niveau.

# Leren

De tofste manier om te groeien naar dit niveau is door het te leren van vakidioten. Door vier uur lang doorgezaagd te worden over JavaScript door Peter van der Zee. Door tot in detail naar de verschillende viewports te kijken met Peter-Paul Koch. Door samen met Maaike de Laat en Robert Jan Verkade te onderzoeken wat designers nu eigenlijk belangrijk vinden. Door het hoe en waarom van _performance_ echt te doorgronden samen met Mathias Bynens. Door manieren te vinden om om te gaan met de chaotische eigenschappen van het web samen met Vasilis van Gemert. Of door onze huidige en toekomstige tools aan een kritische blik te onderwerpen met Stephen Hay.

# Korting

Fronteers-leden krijgen een korting van 10%. Wil je gebruik maken van deze korting, [neem dan even contact op](https://fronteers.nl/contact) met de ledenadministratie. Je kan je [inschrijven voor de masterclasses](http://www.lsgcareercenter.nl/trainingen/masterclass-frontend-development) op de site van LSG Career Center.
