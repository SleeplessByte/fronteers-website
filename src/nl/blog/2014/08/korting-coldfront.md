---
title: '30% korting op ColdFront in Kopenhagen'
date: 2014-08-05
author: Krijn Hoetmer
categories:
  - Ledenkorting
---

We hebben weer een leuke korting voor onze leden! Deze keer voor [ColdFront](http://coldfrontconf.com/), dat op donderdag 4 september (volgende maand al) plaatsvindt in Kopenhagen, Denemarken. De organisatie hierachter komt al een aantal jaar naar ons congres en wilde al een hele tijd ook zoiets organiseren in Denemarken. We hopen dus van harte dat dit ze gaat lukken!

De line-up bestaat uit Kasper Lund, Erik Bryn, Bruce Lawson, Phil Hawksworth, Nat Buckley, Guillermo Rauch, Peter Hedenskog en Christian Heilmann. Op de avond voor het congres vindt ook een soort jam session plaats, waar je zelf een praatje kunt houden. Alle informatie is te vinden op [coldfrontconf.com](http://coldfrontconf.com/).

Een kaartje kost normaal 1.875 Deense Kronen (ongeveer €250), maar met 30% korting wordt dit 1.312,50 Kronen (zo'n €175).

Mocht je hiervan gebruik willen maken, neem dan even [contact op met de ledenadministratie](/contact). Zoals gebruikelijk geldt deze actie alleen voor leden die op dit moment al lid zijn.
