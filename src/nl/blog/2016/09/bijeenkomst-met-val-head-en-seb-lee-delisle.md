---
title: 'Bijeenkomst met Val Head en Seb Lee-Delisle'
date: 2016-09-30
author: Michael Hastrich
categories:
  - Bijeenkomsten
---

Op 19 oktober aanstaande organiseert WestVisions.de hun eerste bijeenkomst, net over de grens in Duisburg.

[WestVisions.de](http://westvisions.de/en/index.php) is een nieuw evenement voor de digitale community in het Ruhrgebied, zoals ze zelf zeggen. En met deze kick-off meetup leggen ze de lat voor zichzelf gelijk hoog, want ze hebben twee internationaal gerenommeerde sprekers uitgenodigd, Val Head en Seb Lee-Delisle.

Val Head is een ontwerper en (web)animatie consultant. Ze geeft workshops bij bedrijven en conferenties over de hele wereld over 'motion design for the web'. Het is dus ook niet verrassend dat Val's talk als titel 'Designing Meaningful Animation' heeft.

Seb Lee-Delisle's presentatie heeft als titel 'The ART of creative coding'. Seb is een digitale kunstenaar en spreker die code en computers gebruikt om installatie's te maken waar zijn publiek mee kan interacteren en spelen. Wie Seb eerder heeft zien spreken weet dat zijn presentaties altijd verrassend, erg humoristisch en leerzaam zijn.

De bijeenkomt is gratis en er zijn snacks en drinks voor- en achteraf! Wil je meer weten over WestVisions.de en deze bijeenkomst of wil je je aanmelden? Ga dan naar [WestVisions.de](http://westvisions.de/en/).
