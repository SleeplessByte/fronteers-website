---
title: 'Win een kaartje voor PFCongres'
date: 2016-09-26
author: Hidde de Vries
categories:
  - Ledenkorting
  - Vereniging
---

[PFCongres](http://www.pfcongres.nl/) is na drie jaar terug! Op 15 oktober wordt een nieuwe editie van dit web development congres georganiseerd, en jij kunt er bij zijn. Fronteers mag namelijk twee kaarten verloten onder haar leden!

# Over PFCongres 2016

PFCongres is een congres over web development in brede zin: zowel front-end als back-end gerelateerde onderwerpen komen aan bod. Een greep uit de talks van dit jaar:

- Fronteers-lid _Paul Verbeek_ zal het hebben over ECMAScript 6. Alle moderne browsers ondersteunen het, maar wat is er nieuw aan? En hoe verschilt het eigenlijk van JavaScript?
- _Dimitri van Hees_ gaat vertellen over de ambitieuze plannen van het Kadaster om het geo data platform van de toekomst te bouwen en zal ingaan op de API die hierbij hoort
- _Stefan Koopmanschap_ zal spreken over het ontwikkelen van jezelf. Hoe kun je bijblijven in een wereld die snel verandert?
- ICT-journalist _Brenno de Winter_ sluit de dag af. Hij zal spreken over security

Dit jaar vindt het congres plaats in Utrecht, vlakbij het centraal station.

# Winnen?

Was je voor vandaag lid van Fronteers en wil je hierbij zijn? Meeloten is zo simpel als hieronder een reactie geven. We kiezen op 1 oktober een winnaar.

Mocht de prijs aan je voorbij gaan, je kunt ook nog [kaarten kopen](http://www.pfcongres.nl/kaartverkoop/).
