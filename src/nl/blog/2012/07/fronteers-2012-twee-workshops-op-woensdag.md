---
title: 'Twee workshops op de woensdag voor het congres'
date: 2012-07-22
author: Sander Aarts
categories:
  - Congres
---

Ook dit jaar organiseert Fronteers weer twee intensieve workshops van hoog niveau, waarmee je een hele dag zoet bent. Dit jaar vinden beide workshops echter op dezelfde dag plaats, namelijk op woensdag 3 oktober.

# Design en JavaScript

Mark Boulton zal een workshop Visual Design 101 voor Web Developers geven en Addy Osmani gaat het over JavaScript Application Development hebben.
Meer informatie zal spoedig te vinden zijn op de [workshopspagina](/congres/2012/workshops).

Beide workshops duren een hele dag, ze worden gegeven in Amsterdam en de voertaal zal Engels zijn. Om er voor te zorgen dat de workshops persoonlijk blijven is er voor gekozen om maximaal 25 mensen toe te laten, [wees er dus snel bij](https://fronteers.paydro.net/)! Uiteraard is er een aangename korting voor Fronteersleden die voor 5 april 2012 reeds lid waren (je kortings code heb je dan rond die tijd ontvangen via e-mail).
