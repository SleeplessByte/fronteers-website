---
title: 'Workshops jQuery Inception en Screw CSS! op herhaling'
date: 2012-10-09
author: Arjan Eising
categories:
  - Workshops
---

Op vrijdag 30 november wordt een vernieuwde [workshop jQuery Inception](/workshops/jquery-inception-arjan-eising) gegeven. Enkele weken later, op 18 januari zal Roy Tomeij zijn [workshop Screw CSS!](/workshops/screw-css-roy-tomeij) opnieuw geven.

Tijdens de beginnerscursus jQuery Inception leer je de basis van programmeren in JavaScript, interacties met de bezoeker van een webpagina, en hoe je HTML en CSS manipuleert met jQuery. Het concept en het niveau van de cursus is iets toegankelijker voor niet-programmeurs dan voorheen.

Screw CSS leert je alles over het installeren en gebruiken van een CSS preprocessor. Je ontdekt alle geheimen van Sass, Compass en LESS om optimaal gebruik te maken van deze tools. Eer je ze aangeleerd hebt, schrijf je veel sneller CSS-code.

Beide cursussen worden gegeven bij Seats2meet, en kosten 200 euro per cursus voor niet-leden. De prijs voor leden is de helft: 100 euro. Beide bedragen zijn exclusief 21% btw. Een cursus duurt de hele dag, en koffie, thee en lunch zijn inbegrepen.

Er zijn momenteel voorbereidingen voor enkele van de andere cursussen. Heb je interesse in een cursus die een vorige keer vol zat, of heb je ideeÃ«n voor een nieuwe cursus, laat dan een reactie achter hieronder of via [het formulier](/contact).
