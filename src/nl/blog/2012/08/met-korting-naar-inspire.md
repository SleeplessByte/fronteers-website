---
title: 'Met 25 euro korting naar Inspire Conference in Leiden'
date: 2012-08-01
author: Hidde de Vries
categories:
  - Ledenkorting
---

In de tweede week van december wordt in Leiden een nieuw webdesigncongres georganiseerd, met een focus op ontwerp, typografie en code: [“Ready to Inspire”](http://inspireconf.com). Het heeft als thema 'vakmanschap' en onder meer Jeffrey Zeldman, Simon Collison en Brad Frost komen spreken. Leden van Fronteers krijgen 25 euro korting op de entreeprijs, inclusief toegang tot de New Faces-track, een dag voor het congres.

Wil je gebruik maken van de ledenkorting? Neem [contact op met de ledenadministratie](/contact). De korting geldt, zoals gebruikelijk, alleen voor leden die bij aankondiging van deze actie al lid waren en is niet toepasbaar op de nog aan te kondigen workshops.
