---
title: '20% korting op de workshops van CSS Day!'
date: 2018-04-04
author: Tom Greuter
categories:
  - Bijeenkomsten
  - Ledenkorting
  - Workshops
---

Half juni vindt CSS Day plaats. Op de dag voor de conferentie, woensdag 13 juni, organiseert CSS Day twee workshops. Leden van Fronteers krijgen 20% korting op de workshops (mits zij hun lidmaatschap voor 2018 betaald hebben). Zo betalen de leden niet 400, maar 320 euro (excl. BTW) voor een workshop!

Vitaly Friedman - bekend van [Smashing Magazine](https://www.smashingmagazine.com/) - geeft zijn vernieuwde _Responsive Interface Design Bootcamp_. Ideaal voor als je je kennis van responsive web design up-to-date wilt brengen. Lees meer over de workshop van Vitaly [op de website van CSS Day](https://cssday.nl/2018/workshops).

Sara Soueidan - bij ons natuurlijk bekend als spreekster en host van het Fronteers congres - is al jaren een gerenommeerd expert op het gebied van CSS en SVG. Zij geeft dan ook de _CSS & SVG Power Combo_. Vind de details op [de workshoppagina van CSS Day](https://cssday.nl/2018/workshops).

Als je als Fronteerslid gebruik wilt maken van deze 20%-korting stuur dan even [een berichtje naar het bestuur](/contact). Je ontvangt dan een speciale link waarmee je je workshopticket met korting kunt bestellen.

Overigens kun je als Fronteerslid ook korting krijgen voor CSS Day zelf. Fronteersleden krijgen via een speciale link €25 of €50 korting op de reguliere toegangsprijs (Je betaalt dus maar €275 voor 1 dag, of €500 euro voor 2 dagen!). Bij interesse mag je [contact opnemen met het bestuur](/contact).
