---
title: 'A Book Apart actie voor Fronteersleden'
date: 2018-07-30
author: Anneke Sinnema
categories:
  - Congres
  - Leden
  - Ledenkorting
---

Voor fans van de snel-bijgepraat-worden-over-een-onderwerp boeken van A Book Apart hebben we goed nieuws: Fronteersleden kunnen deze zomer flink besparen op het aanvullen van hun (thuis)bibliotheek! De boeken zijn gemiddeld 130 pagina's, lezen vlot weg en zijn fraai vormgegeven. Omdat ze zo'n sterke focus hebben over een bepaald onderwerp binnen webdevelopment heb je er ook een langere tijd plezier van!

# Hoe maak je gebruik van de korting?

Bestel vòòr 10 september met een speciale ([discountcode op te vragen bij het bestuur](mailto:bestuur@fronteers.nl)) en bespaar 12 dollar verzendkosten per boekje! De bestellingen worden voor Fronteers verzameld en als batch verzonden. De vereniging neemt de verzendkosten op zich en jij kunt je aankopen (met vertoning van je bon op mobiel of uitgeprint) afhalen op het Fronteers congres of de Algemene Ledenvergadering.

# Tips vanuit het Fronteersbestuur

Wij zijn erg tevreden met "Going Offline" van Jeremy Keith (over service workers, waarmee je websites ook offline kunt blijven aanbieden aan je gebruikers) en "Working the command line" van Remy Sharp. Maar vergeet ook niet "The New CSS Layout" van Rachel Andrew, die je in 131 pagina's helemaal up to date brengt met CSS Grid Layout, of "Accessibility for everyone" van Laura Kalbag, waarin je een goede start maakt als je toegankelijker websites wilt maken. Hier vind je een [compleet overzicht van de A Book Apart boeken](https://abookapart.com/products).

Wil je graag meer tips? [Meld je aan voor de Fronteers Slack](https://fronteers-slack.herokuapp.com/) en vraag de aanwezigen naar hun ervaringen!
