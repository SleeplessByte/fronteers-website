---
key: membership
title: Lidmaatschap
heroSlogan: ''
---

Een lidmaatschap van Fronteers is _persoonlijk_, en staat dus los van een eventuele werkgever.

### Contributie

Voor studenten worden deze bedragen gehalveerd, tot {{ general-info.students_contribution }} en {{ general-info.students_discounted }}.

De contributie bedraagt {{ general-info.contribution }} (inclusief 21% btw). Leden die zich na 30 juni opgeven, betalen {{ general-info.contribution_discounted }}. Pas na betaling van de factuur is men lid van de vereniging. Vrijwilligers krijgen 50% korting.

### Studentenlidmaatschap

De contributie voor studenten bij een hogere onderwijsinstelling bedraagt {{ general-info.students_contribution }} (inclusief btw). Studenten die zich na 30 juni opgeven betalen {{ general-info.students_discounted }}. Om gebruik te maken van het studentenlidmaatschap dien je bij aanmelding aan te geven dat je student bent, en (ieder jaar) een bewijs van inschrijving van de onderwijsinstelling op te sturen naar het bestuur. (Na facturatie alsnog als student aanmelden om studentenkorting te claimen is niet mogelijk, hoewel dit natuurlijk wel zal worden meegenomen voor het volgende kalenderjaar.)

### Waarom lid worden?

Allereerst ondersteun je door lid te worden natuurlijk front-end web development zelf als discipline. Het voornaamste doel van Fronteers is de professionalisering van onze beroepsgroep. Door lid te worden en je stem te laten horen zet je de front-end op de kaart. Met name [onze vacaturebank](/nl/werk-en-freelance/) laat zien dat dit werkt.

Fronteers organiseert, steeds in samenwerking met een bedrijf of onderwijsinstelling, [maandelijkse bijeenkomsten](/nl/activiteiten/events/). Deze bijeenkomsten vinden plaats door het hele land. 's Avonds spreken dan twee of drie sprekers over onderwerpen waar de spreker veel kennis van of ervaring mee heeft. Niet alleen heel leerzaam, maar ook een mooie gelegenheid om in contact te komen met mede-Fronteers. Onderdeel zijn van het netwerk van professionele front-enders is een belangrijk aspect van de vereniging.

Ieder jaar organiseert Fronteers een internationaal [congres](/nl/congres), dat ondertussen bekend staat als een van de beste front-end congressen ter wereld. Als lid van de vereniging maak je dit mogelijk en krijg je hiervoor een fikse korting. Tevens zijn we bezig banden aan te halen met andere (Europese) congressen, en kunnen leden ook voor die congressen kortingen verwachten. Hou hiervoor ons blog in de gaten.

Net als elke andere vereniging is Fronteers niet alleen voor leden, maar ook door leden. Als lid kan je initiatieven ontplooien die ons vakgebied ten goede komen, welke door de vereniging ondersteund zullen worden.

Elk lid wordt ingeschreven op de Fronteers mailinglijst voor leden. Deze lijst wordt door het bestuur gebruikt om een paar keer per jaar een update, met de laatste stand van zaken en links naar de laatste Fronteers blogposts, naar alle leden te sturen. Ook uitnodigingen voor bijvoorbeeld Algemene Leden Vergaderingen worden naar deze lijst verzonden. Van deze lijst kan een lid zich niet afmelden.

Daarnaast organiseert Fronteers [workshops](/nl/activiteiten/workshops/), welke door leden met korting kunnen worden bezocht.

Fronteersleden krijgen flinke kortingen bij verschillende internationale uitgevers van [voor front-enders relevante boeken](/nl/word-lid/ledenkorting).

Je kunt je aanmelden als lid via het [inschrijfformulier](/nl/word-lid/).

### Lidmaatschap opzeggen

Het lidmaatschap wordt stilzwijgend verlengd. Indien een lid zijn of haar lidmaatschap op wil zeggen, dient dit een maand voor het begin van het nieuwe jaar doorgegeven te worden aan de ledenadministratie.

### Contact met de ledenadministratie

Heb je vragen of opmerkingen? Kies bij in het [contactformulier](/nl/footer/contact/) bij onderwerp voor Ledenadministratie.
